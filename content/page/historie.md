---
title: "Historie der H.R.G. De Boegballen"
subtitle: 
comments: false
---

In den beginne, anno 2009, op een donkere novemberavond brandde er een schaars gekleurd licht over het Maas-Waal kanaal. Zacht dreunende tonen weerklonken over de kade en vulden de straten van Hatert en omgeving. Doffe stemmen en de geur van schraal bier bracht ons naar het drijvend boothuys de Haemel, waar burgerroeiers Tim en Tom zich verenigden met een goed glas gerstenat. 
Zij hebben zich weeldig en kleurig uitgedost voor de Boco Loco Discoshow van die avond en hoopten dat ze hun discodanspassen aan menig ander lid van de vereniging konden laten zien.  Bij gebrek aan aanwezigen , doken zij de diepte in met hun gesprekken. Zij filosofeerden over de potentiële succeskansen op de roeibaan met hun roeiervaring. Zij misten enkel nog de mankracht om met een C4 het Maas-Waalkanaal te doen splijten. 

Een dorstige blonde jongeheer genaamd Eric voegt zich bij de heren aan de bar. Hij vangt hun gesprek op over de mogelijke successen van dit roeiteam. In een enkel ogenblik wordt zijn diepste verlangen van een succesvol roeiteam geraakt. De twinkeling in de ogen van Eric blijft niet onopgemerkt bij het drinkende duo. De heren raken in gesprek met Eric en besluiten een roeiteam te vormen. Met drie personen, waren zij echter nog niet compleet voor een roeiboot.

Voor de souplesse, technisch inzicht en finesse viel hun oog op een Limburger. Zijn uithoudingsvermogen, danskwaliteiten en vulcapaciteit voor een man van zijn lengte, waren niet onopgemerkt gebleven. Het promillage steeg tot grote hoogten en na verloop van tijd besloot het trio een gesprek aan te knopen met Céderique. Hij bleek de perfecte libero, de man die zich veelzijdig kon inzetten als zowel roeier, stuur als coach. 

In de dagen die volgen zochten zij naar meer spierkracht voor in de boot. Ze benaderen, man of the steroïds, Daniël-Jan en fit-boy Job, en overtuigden hen ervan om zich bij het kwartet te voegen.
Tom, Tim, Eric, Céderique, Job en Daniël-Jan keken naar elkaar, en zagen dat het goed was. Zes mannen, de zoektocht lijkt compleet.  

Er wordt gezocht naar een naam voor dit roeiteam. Namens zoals Rowvulatie passeerde de revue. Maar er werd verder gezocht naar een meer passende naam, een naam die past bij meer verbroedering en gelijkheid. Waar deze heren in het bijzonder in overeenkomen is de omvang van hun teelballen, of het compensatiegedrag hiervoor. Dus de link met de ballen is snel gelegd. In de roeisport is er maar één bal van belang, de boegbal! Een boegbal komt als eerste over de finish en een boegbal bepaalt het verschil tussen winst of verlies. 

&nbsp;

>Nomen est omen!\
>"de naam is een voorteken"

&nbsp;

#### De Boegballen zijn geboren

Hier begon de ware oprichting van het roeiteam de Boegballen. Er werd bijna net zoveel gestreden in de boot als in de kroeg. Na vele uren van trainen en drinken, werd het eerste roeiblik van de Boegballen behaald op de Carpit Noctum van 2012. 
Met de tijd groeiden het aantal leden omvang, identiteit en werden tradities geboren. De rood-blauwe polo’s, pasta-pesto, kerstdiner, Shaniqua’s, Bijballen, de elfstedenroeimarathon en het jaarlijkse weekend. Ieder jaar uitbreiding met een nieuwe lichting, met bijzondere aandacht voor ex- burgerroeiers. Vanuit vriendschap en verbroedering ontstaan met liefde voor roeien en gezelligheid.  Het aantal leden steeg en er rees steeds meer de behoefte voor de oprichting van een dispuut, wat resulteerde in de oprichting van het Heeren Roei Genootschap De Boegballen in 2015.  

